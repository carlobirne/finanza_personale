(Riassunto da serie video YT e relativa dispensa corso omonimo [[DispensaEducatiFinanziati.pdf]])

## Strategia di investimento a quattro pilastri

Cosa implica effettivamente investire e, ancor più importante, quali risorse posso destinare a questo scopo? Supponiamo di avere 20.000 € sul conto corrente; è evidente che non dovremo investire tutti questi fondi. Farlo sarebbe un errore, specialmente considerando che investire tutti i propri soldi implica una mancanza di liquidità per affrontare emergenze impreviste, come la rottura dell’auto, danni accidentali alla casa o spese condominiali inaspettate.
### I 4 pilastri
![[4_pilastri.png]]
Si comincia con il suddividere i soldi che si possiedono (patrimonio) in 4 parti dette "pilastri":
- **liquidità**. La liquidità è quella parte del patrimonio immediatamente disponibile per le spese quotidiane, generalmente su base mensile, questo perché tipicamente le persone hanno un reddito mensile. Sono comprese in questo pilastro, ad esempio e in modo non esaustivo, le spese per: affitto/mutuo (alcuni consigliano almeno tre mensilità disponibili); bollette e spese generali per la casa; alimenti; trasporti; - abbonamenti e sottoscrizioni (sport); salute. Tipicamente questa quota parte del patrimonio viene tenuta su un conto corrente
- **fondo di emergenza**. Il fondo di emergenza è destinato a coprire tutte le spese imprevedibili, tra cui, ad esempio: grosse sanzioni e multe; gravi interventi all’autovettura; furto o rottura di oggetti necessari etc. La quota di patrimonio da destinare a questo pilastro varia notevolmente in base alla persona, alle responsabilità familiari o verso terzi e al rischio associato ai beni posseduti. Ad esempio, un lavoratore di 20 anni che vive con i genitori potrebbe non necessitare di un fondo di emergenza, considerando che i genitori potrebbero coprire eventuali spese impreviste. Le spese impreviste e imprevedibili sono parte integrante di questo pilastro, mentre le spese impreviste ma prevedibili non dovrebbero rientrarvi. In realtà, non dovrebbero proprio esistere spese impreviste ma prevedibili. Insomma da stare tranquilli per almeno 6 mesi (poi sta alla persona farsi un po' i conti). Il fondo di emergenza si può allocare tipicamente in
	- conto corrente
	- conto deposito
	- obbligazioni a breve termine (es. BOT e BTP)
	- ETF monetari
- **spese prevedibili**. Dato che tutto il resto del patrimonio si può potenzialmente investire bisogna tuttavia calcolare che nel periodo in cui i sodi sono investiti, diciamo 10 anni, ci possono essere delle spese. Ad esempio:
	- ambio auto; 
	- dispendiose vacanze; 
	- acquisto nuova casa; 
	- università per il figlio;
	- altre spese pianificabili o prevedibili (cambio grossi elettrodomestici, interventi di lavori in casa, ecc.)
	Dove vanno tenute le spese previste? Tipicamente è meglio investire i soldi per le spese previste in obbligazioni. Ad esempio, se si prevede di comprare una macchina tra 3 anni è possibile pensare di investire 20.000 € in una obbligazione BTP con un rendimento annuale del 3% circa, ricevendo quindi 1575 € netti di interessi. Una buona rendita per un investimento a basso rischio e disponibile dopo tre anni.

- **investimenti a lungo termine**. In questo pilastro va tutto quello che rimane del patrimonio una volta riempiti i primi tre pilastri, sempre che rimanga qualcosa. Da simulazioni effettuate gli investimenti azionari diversificati a 10 anni di distanza molto raramente sono andati in negativo e a 20 anni non sono mai andati in negativo.
	[Quanto rende veramente il mercato azionario? ](https://www.youtube.com/watch?v=aWLWt5812jk)
	Il modo più classico attraverso il quale la gente perde in borsa è quello di farsi convincere ad acquistare azioni per poi venderle dopo un anno o poco più. Il secondo modo è quello di vendere sulla paura in caso di abbassamenti repentini dei mercati. Se vale il concetto per cui l’investimento a lungo termine deve durare almeno dieci anni, allora è inutile, se non dannoso, continuare a guardare l’andamento dei mercati e vendere prima del tempo un certo pacchetto di titoli. Non si ha nessun modo di prevedere l’andamento dei mercati; quindi, è da evitare di controllarne costantemente l’andamento.

### Piramide degli investimenti
Questa piramide indica, in ordine di priorità: alla base, la liquidità, al livello più alto e attivabile solo in caso di possibilità economica, l’investimento azionario a lungo termine. A lato vediamo anche le tempistiche individuate nel corso per questi tipi di investimenti. 

![[piramide_investimenti.png]]
### Primo pilastro: liquidità nel conto corrente (CC)
È lo strumento numero uno per gestire i propri soldi senza complicarsi la vita. È il posto dove: - si depositano i soldi dedicati alla liquidità; - spesso si mettono i soldi per il fondo di emergenza (o si usa un conto deposito in caso di alti capitali); - transitano i soldi destinati agli investimenti al terzo e quarto pilastro. La scelta del conto corrente, dovendoci andare principalmente la liquidità, va fatta secondo la comodità e convenienza del singolo, è infatti uno strumento che si usa quotidianamente e ognuno ha esigenze diverse. Principalmente la scelta del conto corrente dipende dai costi, vediamo i principali: - costo fisso per avere il conto corrente; - costo per la carta bancomat; - costo per le operazioni principali, come bonifici, pagamento F24 e altre operazioni comuni; - prelievo di contanti. È quindi importante capire quali siano i costi e quali le necessità di ognuno.

*(da completare con tipi di conto, carte)*

### Conto titoli (CT)
Un conto titoli è sostanzialmente un deposito per strumenti finanziari. Esso serve per contenere azioni e obbligazioni. Quindi il conto titoli è lo strumento fondamentale per contenere la parte di patrimonio afferente al terzo e al quarto pilastro (Terzo pilastro: spese prevedibili, Quarto pilastro: investimenti a lungo termine). Esso funge da contenitore di titoli e da interfaccia con la liquidità, nel senso che il denaro per acquistare titoli o generato dalla vendita degli stessi viene automaticamente preso o messo sul conto corrente associato.
**Da controllare quando si deve scegliere un conto titoli sono i costi del conto titoli.**
Di base il conto titoli ha questi costi: 
- costo annuale: solitamente è un costo per la semplice tenuta di titoli. Alcune banche online lo forniscono a zero o poco più di zero. Il costo annuale del conto titoli è giustificato dal fatto che, se si acquista qualche strumento al quale succede qualcosa per il quale un operatore potrebbe dover intervenire manualmente in caso di necessità, per la banca diventerebbe un costo.
- costi dipendenti dagli ordini: si paga una commissione per ogni ordine di acquisto o di vendita che si fa. Ogni volta che si compra o si vende in un conto titoli viene applicata una commissione dalla banca che può essere fissa o in percentuale rispetto all’importo di acquisto o di vendita. Per dare un ordine di grandezza: 5 € è un buon prezzo per una commissione fissa (se si scambiano importi che abbiano margine rispetto alla commissione), mentre quando si parla di percentuali, di solito si aggirano intorno a 0,1% - 0,2% ad operazione.
Si possono trasferire i titoli, cioè gli strumenti finanziari acquistati, da un conto titoli a un altro. Grazie alla legge Bersani, questa è un’operazione che ora si fa gratuitamente (prima si pagavano tranquillamente 50 € a titolo). Il problema è che questa operazione va fatta a mano da parte degli addetti delle banche; quindi, solitamente è un’operazione che richiede tempo, potrebbe addirittura arrivare ad un mese di tempo richiesto.

#### Intemediari esteri
I più famosi in Italia nel febbraio 2024 sono: 
Degiro, Scalable Capital, Trade Republic, Interactive Brokers. Sono famosi perché hanno profili di commissioni migliori rispetto agli italiani o addirittura hanno commissioni gratuite. Inoltre, danno accesso a mercati ai quali molti intermediari italiani non danno accesso. Tuttavia, è meglio evitare per un investitore alle prime armi tali tipologie di intermediari. Questo perché, in caso di intermediario italiano le tasse sugli investimenti finanziari vengono calcolate e pagate direttamente dall’intermediario italiano, mentre in caso di intermediari esteri non è così e le tasse vanno pagate autonomamente. 
*(Aggiornamento ad agosto 25, Trade republic [agisce ora da sostituto d'imposta](https://www.qualebroker.com/blog/novita/trade-republic-sostituto-d-imposta) quindi non presenta il problema sopra citato i occuparsi della parte fiscale)*

## Matematica finanziaria di base

Prima cosa: ==come calcolare il rendimento di un asset==. Immaginiamo di pagare una bicicletta 100 € e dopo un certo periodo di tempo la vendiamo a 200 €. Il guadagno è quindi: 200 − 100 = 100 € Che differenza c’è se invece compriamo uno Space Shuttle a 99.999.800 € e lo rivendiamo a 99.999.900 €? 
Il guadagno è sempre: 99.999.900 − 99.999.800 = 100 €

La differenza tra questi due “investimenti” è la seguente: nel primo caso abbiamo investito 100 € e ne abbiamo guadagnati altrettanti, nel secondo caso per guadagnare 100 € abbiamo dovuto spendere 99.999.800 €, quindi l’investimento è stato meno “conveniente”, nel senso che nessuno poteva garantirci, in entrambi i casi, che saremmo riusciti a rivendere il bene acquistato, ma nel primo caso, se non avessimo venduto avremmo “perso” solo 100 €. Con il patrimonio utilizzato per lo Space Shuttle avremmo potuto acquistare 999.998 biciclette con un guadagno effettivo di 99.999.800 euro.

### Rendimento
Il **rendimento** è il rapporto tra quanto è stato guadagnato e l’investimento iniziale, ovviamente definito solo se l’investimento iniziale è diverso da zero. 

Immaginiamo quindi di investire una cifra $C$ (investimento iniziale o capitale iniziale) e di vendere il prodotto così acquistato dopo un certo periodo di tempo per un guadagno lordo di $V$ (vendita), con guadagno $𝐺 = 𝑉 − 𝐶$. Se rapportiamo quanto guadagnato con quanto investito otteniamo: 
$$\frac{𝐺}{𝐶} = \frac{𝑉 − 𝐶}{𝐶} = \frac{𝑉}{𝐶} − \frac{𝐶}{𝐶} = \frac{𝑉}{𝐶} − 1$$
Il rendimento $r$ si calcola quindi con la formula: 
$$𝑟 = \frac{𝑉}{𝐶} − 1 \tag{1} \label{rendimento}$$
Riprendendo l'esempio sopra per la bicicletta abbiamo: 
$$𝑟 = \frac{200}{100} − 1 = 2 − 1 = 1 = 100\%$$ Nel secondo caso abbiamo:
$$𝑟 = \frac{99.999.900}{99.999.800} − 1 = 1,000001 − 1 = 1 = 0,0001\%$$
Immaginiamo ora che l’investimento avvenga il giorno 1° gennaio 2025 e venga venduto il bene esattamente un anno dopo in entrambi i casi citati, cioè il giorno 1° gennaio 2026. Quindi il 1° gennaio 2026 avremo guadagnato 100 €, nel primo caso con un alto rendimento, nel secondo caso con un rendimento ridicolo. Cosa succederebbe se potessimo ora ripetere l’investimento con una buona probabilità di poter ottenere lo stesso rendimento?

Dalla $\eqref{rendimento}$ ricaviamo quindi $V$ che ora chiamiamo montante $M$:
$$M = C(1+r)$$
che esprime quanto avrò con l'interesse semplice pari a $r$.

Se $r=1 \ (100\%)$ avremo:

01/01/2025 – investimento: $C = -100  \text{ €}$
01/01/2026 – vendita: $M = 100(1 + 1) = 200 \text{ €}$
01/01/2026 – investimento: $𝐶 = −200 \text{ €} = −100 ⋅ (1 + 1)$
01/01/2027 – vendita: $𝑀 = 200 ⋅ (1 + 1) = 100 ⋅ (1 + 1) ⋅ (1 + 1) = 100 ⋅ (1 + 1)2 = 400 \text{ €}$ 01/01/2027 – investimento: $𝐶 = −400 \text{ €}= −100 ⋅ (1 + 1)2$
01/01/2028 – vendita: $𝑀 = 400 ⋅ (1 + 1) = 100 ⋅ (1 + 1)2 ⋅ (1 + 1) = 100 ⋅ (1 + 1)3 = 800 \text{ €}$

Quindi generalizzando la formula si ha: 
$$M = C(1 + r)^n \tag{2} \label{interessecomposto}$$ che è chiamata formula dell’**interesse composto**. Quindi in 3 anni abbiamo avuto nel nostro esempio un rendimento di 
$$r = \frac{800}{100}-1 = 700 \%$$
nonostante il rendimento annuo fosse del $100 \%$.
### Confronto tra investimenti con tempi diversi
Supponiamo di poter investire su due asset, uno che ci garantisce il 20% di rendimento dopo due anni e uno che ci garantisce il 10% di rendimento dopo 1 anno. Quale ci fa guadagnare di più?

Il primo garantisce che dopo due anni, se investo 100, avrò 120; - il secondo garantisce il 10% dopo un anno, quindi da 100 a 110. Ma se noi potessimo ripetere il secondo investimento per il secondo anno, potremmo investire 110 al 10% e otterremmo, secondo la formula del rendimento composto: $$𝑀 = 100 ⋅ (1 + 0,1)^2 = 121$$Quindi, a patto di poter ripetere il secondo investimento dopo un anno e supponendo che i soldi non ci servano dopo un anno ma possiamo reinvestirli allo stesso rendimento (interesse composto), sarebbe più conveniente il secondo investimento.
#### Annualizzazione dei rendimenti
prova prova [[Regola del 72]] prova